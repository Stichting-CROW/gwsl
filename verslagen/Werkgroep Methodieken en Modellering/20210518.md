## Voorgestelde agenda:

* Bekijken voorlopige modellering van Eric

### Samenvatting vorige bijeenkomst
Besluiten staan in [het verslag d.d. 2021-05-05](20210505.md).

### Keuze RDF

Paul:
Modellering in RDF is niet zonder nadelen.
Geonovum-informatiemodellen worden vaak gebruikt bij een systeemarchitectuur van *bronhouder* → *landelijke voorziening* → *afnemer*. 
Voor de communicatie bronhouder-LV is XML zeer geschikt, vanwege de uitgebreide validatiesystemen. 
Ook is in het verleden de toepassing van RDF snel academisch geworden, wat praktische implementatie hindert.
UML-modellering heeft als voordeel dat het voor domeinexperts eenvoudiger (want grafisch i.p.v. tekstueel) over te brengen is.

Rik:
**De keuze voor RDF komt voort uit de keus voor NEN 2660.
Weliswaar is dat een ‘makkelijk’ antwoord, maar door op standaarden te bouwen, hoeven we bepaalde keuzes niet verder te verantwoorden.**
Verantwoording van keuzes is evenwel belangrijk, wat we moeten blijven documenteren, o.a. d.m.v. het [issuelabel ‘uitgangspunt’](https://github.com/Stichting-CROW/gwsl/issues?q=is%3Aissue+label%3Auitgangspunt+).

### Requirements aan de GWSL-ontologie

Luuk:
De mogelijkheid tot implementatie van GWSL en van de modelleringskeuzes moeten we in ogenschouw blijven houden. 

Paul vraagt zich af wat de functionele requirements zijn. Is er voor de implementatie van GWSL bij Roosendaal of elders een systeemarchitectuur reeds bedacht?

Eric:
**Requirements zijn nog in wording**.
Deze moeten worden gevalideerd met stakeholders en zullen tot feedback en verandering van het model en de modellering leiden.

Peter:
Een basisarchitectuur is geschetst voor Roosendaal en elders.
Doel is dat het een instrument voor overheden wordt.
Waarbij communicatie bijvoorbeeld via gestandaardiseerde VISI-datapakketten verloopt. 
De laag dieper dan de architectuurschets is wel belangrijk voor deze groep, om een ei over te leggen, zoals over omvang van de data, statusgegevens, performance, technische requirements.

Luuk:
Deze werkgroep is hier voor de ontologie, niet voor een systeemarchictuur van een implementatie ervan.
We letten wel op bruikbaarheid, door het klein te houden.

---

Rik:
Een deel van de complexiteit van GWSW zijn de diverse opgeloste rioleringsvraagstukken: hydrauliek, assetstatus, topologie, assetbeheer. 
Wat is de scope van GWSL? Elektrotechnische vraagstukken zijn ook van een dergelijke complexiteit. En hoe beschouwt de Objectengroep dit?

Eric:
**De scope is eerst alleen assets, attributen en waar ze staan.**

Camiel:
De Objectengroep behandelt eerst fysieke obejcten en hun eigenschappen.
Pas op termijn komen daar status en sturingsgegevens bij.

Peter:
Je kunt aan veel zaken rekenen binnen de verlichtingswereld. 
Zoals aan elektrische netten, kabelweerstanden en -vermogen voor de energietransitie.
Of aan reflectieklassen, armatuurgroottes en lichtbrengst voor ‘is hier voldoende licht?’. 
Dergelijke vragen vallen buiten de huidige scope van GWSL.
Hoogstens infrequent-geüpdatete attributen als status.

Rik:
Let op dat NEN 2660 expliciet een klasse heeft `nen2660:State`. 
Dat vereist dus een andere modellering dan een data-attribuut.
Belangrijk om in kaart te brengen hoe ver GWSL gaat.

### Modellering o.b.v. NEN 2660

Rik: 
Laten we teruggaan naar wat deze werkgroep oplevert.
NEN 2660 kan succesvol worden omdat het generiek en minimaal is. 
Slechts doordacht moeten we afwijken of aanvullen.

Rik laat [draw.io-diagram](https://github.com/Stichting-CROW/Contracteisen/blob/master/PCB/concept/Minimalistisch%20eis%20diagram.drawio) zien.
De diagram laat een modelleeraanpak zijn waarbij van NEN 2660 gebruik wordt gemaakt.
Uitbereidingen op NEN 2660 zijn minimaal.
Weergave à la UML.

Luuk: 
**Keuzes en afwijkingen op NEN 2660 altijd documenteren.**

Peter: 
Is het niet mogelijk om alleen maar volgens NEN 2660 te modelleren, tekortkomingen te documenteren en pas later, na voorlegging en opstapeling van tekortkomingen, nieuwe supertopklassen toe te voegen?

### Voorlopige modellering

Eric toont onderstaande afbeelding.

![Model van twee delen.
Bovenin Informatiedrager en Fysiek object. 
Fysiek object heeft 2 leden: Activiteit en Ruimte.
Fysiek Object wordt naar verwezen door Klasse, Attribuut en Eenheid.
Een Klasse heeftAttribuut Attribuut heeftEenheid Eenheid.
Objecttype verwijst naar Klasse.
](./20210518-model.png)

Eric:
**Naast NEN 2660 heb ik andere gegevensmodellen geraadpleegd en gezien welke onderdelen voor het verlichtingsdomein noodzakelijk zijn.**
Ruimte: objecten moeten aan bijv. een openbare ruimte worden gekoppeld.
Informatiedrager: bijv. een tekening.

Rik:
Informatiedrager → `nen2660:InformationObject`.
Merk op dat `nen2660:PhsyicalObject` nog wordt onderscheiden in `nen2660:DiscreteObject`;
Ruimte lijkt overeen te komen met `nen2660:SpatialRegion`.

Paul:
In deze afbeelding zie ik een combinatie van een metamodel en een representatie van de fysieke werkelijkheid.

Eric:
Inderdaad, de onderkant van het diagram is meer het metamodel. 
De bovenkant is die representatie.

Luuk:
Hebben we Activiteit en Ruimte nú al nodig, als we het eerst simpel en fysiek willen houden?
De ‘Klasse’ in het diagram komt voort uit IMBOR en is specifiek voor de modelkeuze (beheerkeuze, Red.) van IMBOR en daarmee niet zonder meer geschikt voor GWSL.
Je kunt immers attributen aan het juiste object hangen in de subklassehiërarchie.

Redmer:
Ik denk dat deze ‘Klasse’ inderdaad niet nodig is.
Je zou wel à la *-able*-interfaces gemeenschappelijke eigenschappen kunnen vangen, in een polyhiërarchie.
Bovenkant van diagram komt mooi overeen met NEN 2660.

### Actielijst
1. Match modellering met NEN 2660, in het bijzonder de voorgestelde “Klasse”-groepering (Eric)
2. Pas de grafische weergave van de modellering aan naar een vorm meer volgens de UML-regels (Eric)
3. Goede beschrijving van de afbakening, bijv. mbt meetwaarden etc. Hangt ook samen met de requirements. (@PeterMeisen)
