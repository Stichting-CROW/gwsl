# Verslag bijeenkomst werkgroep Methodieken en Modellering d.d. 2021-06-01

Aanwezig: Eric, Rik, Luuk, Redmer  
Afwezig: Camiel, Peter, Paul

## Notulen vorige bijeenkomst [2021-05-18](20210518.md)

Rik:
Naamgeving van ‘klassen’, die gemeenschappelijke eigenschappen distribueren, is lastig. 
Redmer:
Dit hangt samen met de OWL-modelleerwijze van Class Expressions.
Rik:
In de lijst van ‘klasse’s (in IMBOR, Red.) zijn er nu twee typen: 1. (Brug is een) Kunstwerk. 2. Communiceerbaar. 
Luuk:
Dus die laatste is geen fysiek object (i.e. objecttype, Red.) ?
Rik:
Inderdaad, ze bestaan om logische setjes van eigenschappen te distribueren. En eventueel in een hiërarchie, van ‘identificeerbaar’ tot ‘geo-object’. Objecttypen hebben nu alleen maar eigenschappen die ze zelf bepalen. De klasses distribueren de niet-unieke eigenschappen. Met deze IMBOR-klassen kunnen we daarnaast makkelijker *mappen* met andere informatiemodellen. 

Luuk:
Omdat eigenschappen in Access los gedeclareerd werden, is dit ook gemaakt. In Linked data zou je dat anders doen, met een hiërarchie?

Rik:
Nee, er is nog steeds een taxonomie, alleen niet zo uitgebreid zoals in andere, welbekende, OTL’s.

*(De discussie is ingekort)*

---

Eric: De verdeling van eigenschap-groepen kan functioneel zijn, maar ook qua *capability*, van wat het kan.

## Resultaten van de objectengroep

Peter:
Welke OVL-objecten zijn er al in IMBOR? Is het wel een object, of is het eigenlijk een kenmerk of functionaliteit? Eerst in hoofdgroepen bekijken. Er is kritisch gekeken naar de bestaande IMBOR-inhoud. Zoals draagconstructies, waar OVL in op of tegenaan voorkomt. Hoe kom je van de generieke hoofdgroepen tot een logische keuze in een beheersysteem? Idem bij sensoren. Sensor-thematisch of sensor-parameter, e.g. lichtsensor hoort bij sensoren; niet bij licht.

Eerste 90%-vorm van lichtdragende hoofdconstructies, hoofdobjectenstructuur, globale decompositie staat. Jochem levert vandaag aanpassingen aan IMBOR, die deze inzichten kan verwerken. 

Nu verwacht de objectengroep van de modelgroep: een invulinstructie wat wil ik noteren van een objecten, i.e. technische specificatie. Sec serienummer, kleur, maat, etc. 2. Hoe wordt toestand van het object cq. status geleverd. Status is operationeel—stuk, werkt, garantiefonds; meer dynamisch—; toestand is inspectieresultaat—meer statisch. 

Rik:
Intrinsieke waarden (lengte vd mast); extrensieke kenmerken (naam, systeem); state/toestand hoe hij in een bepaald perspectief zich gedraagt. Dat past allemaal in 2660. Sommige eigenschappen moeten we niet direct modelleren, maar via-via.

## Basismodel o.b.v. NEN 2660

Eric deelt een NEN 2660 schema. 

Eric:
In het diagram van de vorige vergadering, heb ik nu Activiteit en Ruimte grijs gemaakt. Ze zijn nu niet per se direct nodig. 

Eric:
Welke stukken van NEN 2660 kunnen we gebruiken. Handig om daarbij uit te gaan van de wat de objectengroep gaat leveren. 

Luuk:
OTL Amsterdam wil graag input leveren voor de objectengroep.

---

Rik meent dat het maken van zo'n basismodel niet zo complex is, dat daarvoor een enkele meeting kan volstaan om een begin te hebben waarop kan worden doorgebouwd.
Eric:
De hoeveelheid van de objecten is complex.
Luuk:
En de definities scherp houden is complex. 

Rik:
Communicatie naar de objectengroep: “bedoel je hiermee X?” “Zou het niet beter zijn om Y los te zetten en te verbinden met Z?” Zodat het voor de objectengroep eenvoudig is, maar het semantisch ook juist is.

Luuk suggereert voorbeelden te sturen aan Eric (actielijst).

## Actielijst

1. (doorgeschoven) Goede beschrijving van de afbakening van GWSL, bijv. mbt meetwaarden etc. Hangt ook samen met de requirements. (Peter)
1. Rik en Eric nemen anderhalf uur om het basismodel op te pakken, aan de hand van de lijst van de objectengroep. (Rik en Eric)  
Tijdens deze bijeenkomst:

    1. (doorgeschoven) Pas de grafische weergave van de modellering aan naar een vorm meer volgens de UML-regels (Eric)
    1. Voorbeelden van een UML (draw.io), een spreadsheet-objectenlijst (Rik).
    1. (doorgeschoven) Match modellering met NEN 2660, in het bijzonder de voorgestelde “Klasse”-groepering (Eric)
    1. Een invulinstructie voor kenmerken voor de objectenlijst, t.b.v. de objectengroep. (Eric)
